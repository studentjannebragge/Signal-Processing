# Signaalinkäsittely

Osaamistavoite
Opintojakson suoritettuaan opiskelija tuntee digitaalisten signaalien yleiset ominaisuudet ja digitaalisen signaalinkäsittelyn perusmenetelmät, sekä hallitsee diskreettiaikaisten systeemien perusteet . Lisäksi opiskelija oppii hyödyntämään signaalinkäsittelyä käytännössä. Opintojakson jälkeen opiskelija kykenee 1) tarkastelemaan digitaalisia signaaleja aika- ja taajuustasossa, 2) luomaan ja tulkitsemaan spektriesityksiä, 3) sekä soveltamaan opittuja menetelmiä yksinkertaisten digitaalisten suodattimien suunnittelussa ja toteuttamisessa.

Sisältö
- Signaalien kuvaaminen ja ominaisuudet
- Kompleksiluvut
- Diskreetti Fourier-muunnos 
- Signaalien spektri
- Diskreettiaikaiset systeemit
- Diskreetti konvoluutio
- Digitaaliset suodattimet
- Digitaalisen signaalinkäsittelyn menetelmien soveltaminen käytäntöön
- Toteutustapa
- Verkko-opetus lukujärjestyksen mukaisesti
- Reppu-tentti kurssin lopussa (alustavasti tentti auki viikot 10-15)
- Harjoitustyö (yksin tai parityönä), deadline 30.4.2025
- Itsenäinen työskentely (ohjelmointiharjoitukset, laskutehtävät, luentotallenteet, teoriamateriaalit, tenttiin valmistautuminen ja harjoitustyö)
- Lähiopetusta 16 h + itsenäinen työskentely ~65 h = 81 h (1 op = 27 h)
- Verkko-opetuksessa ei läsnäolovelvollisuutta
